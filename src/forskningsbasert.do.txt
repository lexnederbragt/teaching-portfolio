===== Bruk av resultater fra forskning om læring i undervisningen =====

# #ifdef LONG_VERSJON

Som nevnt i kapittelet om min undervisningsfilosofi anses det
å lære å programmere anses generelt som vanskelig
cite{jenkins2002difficulty} cite{robins2003Learning}
cite{guzdial2015LearnerCentered}.
For et motargument
(og et utmerket sammendrag av forskningen som støtter denne posisjonen),
se imidlertid cite{luxton-reilly2016Learning}.
Å lære et programmeringsspråk er litt som å lære et nytt skriftspråk:
man må ikke bare lære seg syntaksen,
men også hvordan man kombinerer ord for å gi meningsfulle setninger (‘grammatikken’).
Når man programmerer fører ofte relativt små feil til feilmeldinger,
som attpåtil ikke er skrevet for nybegynnere (Denny et al., 2014).
Kode som kjører, men som ikke gir forventet eller korrekt resultat, dvs.
har ‘bugs’, er vanskelig å rette -
feilsøking er en ferdighet i seg selv (McCauley et al., 2008).
Å be en student om å 'skrive et dataprogram som gjør X' fra bunnen av,
krever mange ferdigheter samtidig:
å vite hvilke kodingskonstruksjoner og datastrukturer som skal brukes,
å kunne bruke syntaksen for dataprogrammeringsspråk,
å kunne designe og teste programmet,
og sørger for at løsningen faktisk løser problemet som blir adressert (dvs. 'X'),
for et problem som kan kreve kunnskap fra et bestemt domene
(f.eks. biologi når det gjelder BIOS1100-studentene mine).
Det er trygt å si at det er lett å komme til en situasjon
hvor mengden informasjon som må behandles samtidig
er for mye for en nybegynner å takle.
Det å lære å programmere fører med andre ord raskt til det som i kognitiv psykologi
kalles høy kognitiv last.

# #endif
Jeg er sterkt overbevist om at undervisere bør bruke resultater fra vitenskapelig
forskning på læring og utdanning når man planlegger og utvikler sin undervisning.
Hvordan jeg bruker forskningen på disse områdene i min undervisning er
beskrevet utfyllende i kapittelet om min undervisningsfilosofi.

Kort sammenfattet har jeg fokusert på tre områder:

* Teorien om Kognitiv Last (Cognitive Load Theory)
* Formativ vurdering og Peer instruction
* Samstemt undervisning (Constructive Alignment)

Den andre siden av "En forskende tilnærming" er å forske på sin egen undervisning.
Dette aspektet er beskrevet nærmere i dette kapitlet.

===== Forskning på egen undervisning =====

Det nye bachelor studieprogrammet Biovitenskap,
som startet høsten 2017, er unik i at det integrerer programmering i hele studieløpet.
Første semester møter studentene BIOS1100 som gir en innføring
i å lage og eksperimentere med enkle modeller av biologiske systemer.

Det er per dags dato lite forskningsbasert kunnskap om
hvordan biologistudenter stiller seg til programmering i biologi
og enda mindre hvilke læringsstrategier de bruker
for å løse biologiske problemstillinger med programmering.
Vi er derfor i en unik posisjon ved Institutt for Biovitenskap
til å fremskaffe slik kunnskap
ved å 'forske på' studenter i BIOS1100.

Som et første steg i å samle kunnskap på dette området har
kollega Tone Gregers ved IBV tatt initiativ til
å tilby lektorstudenter som tar en undervisningsrettet master
å skrive sin oppgave om studenter som tar BIOS1100.
Så langt har fire masterstudenter hatt et slikt prosjekt,
og jeg var medveileder for alle disse.
Veiledningsteamet har vært tverrfaglig,
med utdanningsforskere fra fysisk institutt
(Maria Vetleseter Bøe og Ellen Henriksen)
en underviser fra skolelaboratoriet ved Institutt for Biologi (Tone Gregers)
og meg som emneansvarlig i BIOS1100.

Formålet med disse prosjektene har vært
å undersøke studenters holdninger til,
og motivasjon for programmering og modellering i biologi,
samt å finne ut hvordan studentene velger å løse ulike biologiske problemstillinger
ved hjelp av programmering.

Funnene i masterprosjekter har jeg brukt aktivt for å forbedre kurset,
både faglig og hvordan emnet undervises.
I tillegg har dette arbeidet blitt presentert på MNT konferansen i 2019 og 2021.
MNT konferansen er en nasjonal konferanse om erfaringsdeling av den
forskningsbaserte og vitenskapelige tilnærmingen til undervisning og læring
etter SoTL (Scholarship of Teaching and Learning) prinsippene.
Det har i tillegg blitt publisert en vitenskapelig artikkel om
hvordan lektorstudenter som tar en undervisningsrettet master ved instituttet
bidrar til undervisningskvaliteten cite{gregers2019Lektorstudenter},
og en om resultatene av to av deres prosjekter cite{eliassen2021Motivasjon}.

Nedenfor gjøres kort rede for prosjektene, funnene, og hvordan
disse har blitt integrert i videreutvikling av BIOS1100.

=== June Edvarda Eliassen 2020 ===

* Tittel: Biologistudenters motivasjon for beregningsorientert biologi etter innføring av krav om full fordypning i realfaglig matematikk
* Problemstilling: Hvordan var motivasjonen hos studentene for programmering og modellering i biologi etter innføring av krav om full fordypning i realfaglig matematikk?
* Metode: spørreskjema som ble delt ut første og siste forelesning i 2019
* Teoretisk rammeverk brukt i studiet: Eccles’ forventningsverdi teori om prestasjonsorienterte valg;
  Hidi og Renningers fire-fasemodell for interesseutvikling;
  Banduras mestringsforventningsteori
* Lenke til oppgaven: URL: "http://urn.nb.no/URN:NBN:no-82918"

_Kort sammendrag_

* Resultatene indikerer at matematikk R2 ser ut til a henge sammen med
  større mestringsforventning og større interesse for BIOS1100
* Det ser ut som om mange av studentene
  valgte bort full fordypning i biologi til fordel for R2
* Funnene støtter antagelsen om at nytteverdi er den sterkeste motiverende
  faktoren for emne
* Nytteverdien må ses i lys av at emne er obligatorisk for studieprogrammet,
  og at studenter ellers har lite interesse for
  programmering og modellering i biologi

_Anbefalinger for BIOS1100_

* Å spille på relevansen for å skape større interesse for programmering og modellering i biologi

_Oppfølging_

I 2020 ble blant annet dette implementert da vi tok i bruk data
fra den pågående korona pandemien for å modellere sykdomsutbrudd.

=== Sofie Rudberg 2020 ===

* Tittel: Relevansen av kompetansen fra matematikk R2 i beregningsorientert biologi
* Problemstilling: Hvordan gjør kompetansen fra R2 seg gjeldende i
  problemløsningsstrategier hos studenter i arbeid med beregningsorientert biologi?
* Metode: observasjoner av studentene i situasjoner med oppgaveløsning,
  og intervju, i 2019
* Teoretisk rammeverk brukt i studiet: Computational thinking, mathematical thinking
* Lenke til oppgaven: URL: "http://urn.nb.no/URN:NBN:no-82936"

_Kort sammendrag_

* Studentene er stort sett positive til at det har blitt R2-krav på utdanningen,
  og anser de strategiske kunnskapene fra matematikken som relevante
* Studentene benytter seg av problemløsningsstrategier kjent fra matematikk
  og computational thinking
* Studentene har derimot utfordringer med å løse mer sammensatte oppgaver,
  og benytter seg ikke av disse problemløsningsstrategiene
  når de arbeider med mer tradisjonell biologi

_Anbefalinger for BIOS1100_

* Kompetansen fra matematikk R2 er relevant for studentene på biovitenskap,
  men undervisningen bør legge opp til mer trening innen ulike problemløsningsstrategier

_Oppfølging_

I 2020 ble det brukt en del tid på å gi studentene en forståelse av
at det er nyttig å ha en strategi for å løse problemer i faget.
Dette er fortsatt et forbedringspunkt i kurset.

=== Marthe Mjøen Berg 2019 ===

* Tittel: Studenter sin interesse og mestringsforventning for programmering og modellering i biologi
* Problemstilling: Hva kjennetegner studenter sin interesse og mestringsforventning for programmering og modellering i biologi?
* Metode: spørreskjema som ble delt ut første og siste forelesning i 2018
* Teoretisk rammeverk brukt i studiet: Eccles’’ forventningsverdi teori om prestasjonsorienterte valg;
  Hidi og Renningers fire-fasemodell for interesseutvikling;
  Banduras mestringsforventningsteori
* Lenke til oppgaven: URL: "http://urn.nb.no/URN:NBN:no-73633"

_Kort sammendrag_

* Studentene har høyere mestringsforventning og interesseverdiene for studieprogrammet sitt, enn for BIOS1100
* Studentene får gjennom semesteret noe høyere mestringsforventning til BIOS1100, mens interessen for emnet går litt ned

_Anbefalinger for BIOS1100_

* Bevisstgjøre studenten av relevansen for programmering utenfor emnet BIOS1100
* Tilby ekstra faglig støtte til studentene som har lav mestringsforventning

_Oppfølging_

Flere grep som ble gjort fra og med 2019 prøver å koble faget sammen
med de andre fag studentene tar.
Endringer i undervisningsform bidrar til mer faglig støtte.

=== Lars Erik Håland 2019 ===

* Tittel: Studenters arbeid med programmering i biovitenskapelige problemstillinger. En kvalitativ studie av biologistudenters arbeid med Python
* Problemstilling: Hvordan arbeider studenter når de programmerer i introduksjonskurs i biologi?
* Metode: observasjoner av studentene i situasjoner med oppgaveløsning,
  og intervju, i 2018
* Teoretisk rammeverk brukt i studiet: Computational Thinking
* Lenke til oppgaven: URL: "http://urn.nb.no/URN:NBN:no-73632"

_Kort sammendrag_

* Studentene opplever de samme typer utfordringer som man ser
  i andre introduksjonskurs i programmering: det er utfordrende
  å skrive store programmer og finne gode problemløsningsstrategier
* Det biologifaglige virker å ha positivt effekt på deres evne til
  å løse programmeringsoppgaver, samtidig som at det gjør oppgaven vanskeligere,
  fordi det krever at de både må bruke biologi- og programmeringskunnskaper
* Bruk av biovitenskapelige oppgaver fører også til at
  programmeringen blir mer interessant for de fleste studentene.

## Studenter fikk heller ikke utviklet effektive problemløsningsstrategier, de lette heller etter liknende oppgaver for å kopiere tidligere løsninger.

_Oppfølging_

Fra og med 2019 ble det å undervise problemløsningsstrategier mer og mer et fokus i BIOS1100.
