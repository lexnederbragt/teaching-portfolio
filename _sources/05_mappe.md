<!-- !split -->
<!-- jupyter-book 05_mappe.md -->
# 5. Bruk av forskning i undervisningen

### Bruk av resultater fra forsning om læring i undervisningen

Som nevnt i kapittelet om min undervisningsfilosoi anses det
å lære å programmere anses generelt som vanskelig
<a href="08_mappe.html#jenkins2002difficulty">[4]</a> <a href="08_mappe.html#robins2003Learning">[5]</a>
<a href="08_mappe.html#guzdial2015LearnerCentered">[6]</a>.
For et motargument
(og et utmerket sammendrag av forskningen som støtter denne posisjonen),
se imidlertid <a href="08_mappe.html#luxton-reilly2016Learning">[15]</a>.
Å lære et programmeringsspråk er litt som å lære et nytt skriftspråk:
man må ikke bare lære seg syntaksen,
men også hvordan man kombinerer ord for å gi meningsfulle setninger (‘grammatikken’).
Når man programmerer fører ofte relativt små feil til feilmeldinger,
som attpåtil ikke er skrevet for nybegynnere (Denny et al., 2014).
Kode som kjører, men som ikke gir forventet eller korrekt resultat, dvs.
har ‘bugs’, er vanskelig å rette -
feilsøking er en ferdighet i seg selv (McCauley et al., 2008).
Å be en student om å 'skrive et dataprogram som gjør X' fra bunnen av,
krever mange ferdigheter samtidig:
å vite hvilke kodingskonstruksjoner og datastrukturer som skal brukes,
å kunne bruke syntaksen for dataprogrammeringsspråk,
å kunne designe og teste programmet,
og sørger for at løsningen faktisk løser problemet som blir adressert (dvs. 'X'),
for et problem som kan kreve kunnskap fra et bestemt domene
(f.eks. biologi når det gjelder BIOS1100-studentene mine).
Det er trygt å si at det er lett å komme til en situasjon
hvor mengden informasjon som må behandles samtidig
er for mye for en nybegynner å takle.
Det å lære å programmere fører med andre ord raskt til det som i kognitiv psykologi
kalles høy kognitiv last.

Teorien om Kognitiv Last, og hvordan den brukes i utviklingen av undervisningen min, er beskrevet i undervisningsfilosoi under avsnitter {kognitiv_last}:

### Forskning på egen undervisning

Det nye bachelor studieprogrammet Biovitenskap,
som startet høsten 2017, er unik i at det integrerer programmering i hele studieløpet.
Første semester møter studentene BIOS1100 som gir en innføring
i å lage og eksperimentere med enkle modeller av biologiske systemer.

Det er per dags dato lite forskningsbasert kunnskap om
hvordan biologistudenter stiller seg til programmering i biologi
og enda mindre hvilke læringsstrategier de bruker
for å løse biologiske problemstillinger med programmering.
Vi er derfor i en unik posisjon til å fremskaffe slik kunnskapp
ved å 'forske på' studenter i BIOS1100.

Som et første steg i å samle kunnskap på dett området har
kollega Tone Gregers ved IBV tatt initiativ til
å tilby lektorstudenter som tar en undervisningsrettet master
til å skrive sin oppgave om studenter som tar BIOS1100.

Jeg har vært medveileder for alle fire studenter.
Veiledningsteamet har vært tverrflaglig,
med utdanningsforskere fra fysisk institutt
(Maria Vetleseter Bøe og Ellen Henriksen)
en underviser fra skolelaboratoriet ved Institutt for Biologi (Tone Gregers)
og meg som emneansvarlig i BIOS1100.

Formålet med disse prosjektetene har vært
å undersøke studenters holdninger og motivasjon for programmering og modellering i biologi,
samt finne ut hvordan studentene velger å løse ulike biologiske problemstillinger ved hjelp av programmering.
Gjennom prosjektet har vi ønsket å bidra til bedre læring og motivasjon i beregningsorientert biologi.

Funnene i masterprosjekter har jeg brukt aktivt for å forbedre kurset,
både faglig og hvordan emnet undervises.
I tillegg har dette arbeidet blitt presentert på MNT konferansen,
en nasjonal konferanse om erfaringsdeling av en
forskningsbasert og vitenskapelige tilnærming til undervisning og læring
etter SoTL (Scholarship of Teaching and Learning) prinsippene,
i 2019 og 2021.
Det har også det blitt skrevet en vitenskapelig artikkel om
hvordan lektorstudenter som tar en undervisningsrettet master ved instituttet
bidrar til undervisningskvaliteten <a href="08_mappe.html#gregers2019Lektorstudenter">[16]</a>,
og om resultatene av to av deres prosjekter <a href="08_mappe.html#eliassen2021Motivasjon">[17]</a>.

Nedenfor gjøres kort rede for prosjektene, funnene, og hvordan
disse har blitt intergrert i videreutvikling av BIOS1100.

#### June Edvarda Eliassen 2020

* Tittel: Biologistudenters motivasjon for beregningsorientert biologi etter innføring av krav om full fordypning i realfaglig matematikk
* Problemstilling: Hvordan var motivasjonen hos studentene for programmering og modellering i biologi etter innføring av krav om full fordypning i realfaglig matematikk?
* Metode: spørreskjema som ble delt ut første og siste forelesning i 2019
* Teoretisk rammeverk brukt i studiet: Eccels’ forventningsverdi teori om prestasjonsorienterte valg;
  Hidi og Renningers fire-fasemodell for interesseutvikling;
  Banduras mestringsforventningsteori
* Lenke til oppgaven: <http://urn.nb.no/URN:NBN:no-82918>

Kort sammendrag:

* Resultatene indikerer at matematikk R2 ser ut til a henge sammen med
  storre mestringsforventning og storre interesse for BIOS1100
* Det ser ut som om mange av studentene
  valgte bort full fordypning i biologi til fordel for R2
* Funnene støtter antagelsen om at nytteverdi er den sterkeste motiverende
  faktoren for emne
* Nytteverdien må ses i lys av at emne er obligatorisk for studieprogramet,
  og at studenter eller har lite interesse for
  programmering og modellering i biologi

Anbefaling for BIOS1100:

* Å spille på relevansen for å skape større interesse for programmering og modellering i biologi

I 2020 ble blant annet dette implemenert da vi tok i bruk data
fra den pågående korona pandemien for å modellere sykdomsutbrudd.

#### Sofie Rudberg 2020

* Tittel: Relevansen av kompetansen fra matematikk R2 i beregningsorientert biologi
* Problemstilling: Hvordan gjør kompetansen fra R2 seg gjeldende i
  problemløsningsstrategier hos studenter i arbeid med beregningsorientert biologi?
* Metode: observasjoner av studentene i situasjoner med oppgaveløsning,
  og intervju, i 2019
* Teoretisk rammeverk brukt i studiet: Computational thinking, mathematical thinking
* Lenke til oppgaven: <http://urn.nb.no/URN:NBN:no-82936>

Kort sammendrag:

* Studentene er stort sett positive til at det har blitt R2-krav på utdanningen,
  og anser de strategiske kunnskapene fra matematikken som relevante
* Studentene benytter seg av problemløsningsstrategier kjent fra matematikk
  og computational thinking
* Studentene har derimot utfordringer med å løse mer sammensatte oppgaver,
  og benytter seg ikke av problemløsningsstrategiene kjent fra matematikk og
  computational thinking når de arbeider med mer tradisjonell biologi

Anbefalinger for BIOS1100:

* Kompetansen fra matematikk R2 er relevant for studentene på biovitenskap,
  men undervisningen bør legge opp til mer trening innen ulike problemløsningsstrategier

I 2020 ble det brukt en del tid på å gi studentene en forståelse av
at det er nyttig å ha en strategi for å løse problemer i faget.
Dette er fortsatt et forbedringspunkt i kurset.

#### Marthe Mjøen Berg 2019

* Tittel: Studenter sin interesse og mestringsforventning for programmering og modellering i biologi
* Problemstilling: Hva kjennetegner studenter sin interesse og mestringsforventning for programmering og modellering i biologi?
* Metode: spørreskjema som ble delt ut første og siste forelesning i 2018
* Teoretisk rammeverk brukt i studiet: Eccels’ forventningsverdi teori om prestasjonsorienterte valg;
  Hidi og Renningers fire-fasemodell for interesseutvikling;
  Banduras mestringsforventningsteori
* Lenke til oppgaven: <http://urn.nb.no/URN:NBN:no-73633>

Kort sammendrag:

* Studentene har høyere mestringsforventning og interesseverdiene for studieprogrammet sitt, enn for BIOS1100
* Studentene får gjennom semestret noe høyre mestringsforventning til BIOS1100, mens interessen for emnet går litt ned

Anbefalinger for BIOS1100:

* bevisstgjøre studenten av relevansen for programmering utenfor emnet BIOS1100
* tilby ekstra faglig støtte til studentene som har lav mestringsforventning

Flere grep som ble gjort fra 2019 prøver å koble faget sammen
med de andre fag studentene tar.
Endringer i undervisningsform bidrar til mer faglig støtte.

#### Lars Erik Håland 2019

* Tittel: Studenters arbeid med programmering i biovitenskapelige problemstillinger. En kvalitativ studie av biologistudenters arbeid med Python
* Problemstilling: Hvordan arbeider studenter når de programmerer i introduksjonskurs i biologi?
* Metode: observasjoner av studentene i situasjoner med oppgaveløsning,
  og intervju, i 2018
* Teoretisk rammeverk brukt i studiet: Computational Thinking
* Lenke til oppgaven: <http://urn.nb.no/URN:NBN:no-73632>

Kort sammendrag:

* Studentene opplever de samme typer utfordringer som man ser
  i andre introduksjonskurs i programmering: det er utfordrende
  å skrive store programmer og finne gode problemløsningsstrategier
* Det biologifaglige virker å ha positivt effekt på deres evne til
  å løse programmeringsoppgaver, samtidig som at det gjør oppgaven vanskeligere,
  fordi det krever at de både må bruke biologi- og programmeringskunnskaper
* Bruk av biovitenskapelige oppgaver fører også til at
  programmeringen blir mer interessant for de fleste studentene.

Fra og med 2019 ble det å undervise problemløsningsstrategier mer og mer et foksu i BIOS1100.

\newpage
