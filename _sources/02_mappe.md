<!-- !split -->
<!-- jupyter-book 02_mappe.md -->
# 2. Hvordan jeg som underviser har utviklet meg

* ha med felelsdelen 2019 og kollegaveiledningen
* ha med CSE@IBV koordinator

### Begynnelsen

#### Student og PhD student

Min første erfaring som underviser var da jeg var gruppelærer for et kurs i zoologi.
Det ble en veldig fin opplevelse:
mens studentene så et tversnitt av en kattenyre hver,
så jeg mange flere når studenter
ba meg om hjlep med deres.
Jeg følte at jeg lærte en god del mer av å undervise faget,
da da jeg tok faget selv.

Som PhD student fikk jeg mulighet til å bli med som underviser på
det europeiske Erasmus kurset "Marine Cell Biology",
som fant sted på et marin biologsk laboratorium i Frankrike
(Observatoire Oceanologique, Banyuls-sur-mer, France).
Forkergruppen min var en av de som sto for organisering av kurset,
og mine veiledere ba meg å holde et par foredrag
og bidra med labøvelser.
Denne erfaringen fortalte meg at jeg faktisk likte å undervise,
å stå foran en gruppe studenter og formidle min kunnskap til dem.

#### 2005-2009

Jeg mener at disse erfaringene har bidratt da jeg fikk stilling som postdokter
ved Biologisk Institutt (nå Institutt for Biovitenskap) ved Universitete i Oslo.
Den jog jobbet for ba meg allered etter kort tid å bidra med noen forelesninger
i kurset BIO2120 Evolusjonsbiologi om evolusjon og utviklingsbiologi
(fagfeldet mitt som doktorgradstudent),
og evolusjon av gener og genomer.
Jeg ble også bedt å steppe inn en gang for å organisere en av
labbene i BIO1000, det stor introduksjonskurset for nye studenter i biologi.
Det var en ny erfaring å undervise unge studenter, noe jeg synes var spennende.
Men, jeg var fortsatt opptatt av den klassiske undervisningsmåten
med 45 minutter lange forelesnignen og ingen studentaktiviserende øvelser.

Som forsker byttet jeg imidlertid fagfelt i retning bioinformatikk og genomikk.
Datasettene jeg jobbet med begynte
å bli så store at de ikke lenger kunne bearbeides med Excel.
Jeg måtte lære meg bruk a kommandolinje-baserte verktøy og supercomputere.
I tillegg lærte jeg meg et programmeringsspråk (Perl).
Alt dette trengte jeg for å delta i genomrevolusjonen som startet i 2006/2007,
der nye instrumenter gjorde det mulig for mindre forskningsgrupper å sette
sammen, og undersøke, genomer til diverse organismer.

Jeg merket fort at jeg trivdes med å videreformidle min nye kunnskap til mine kollegaer,
som hadde samme behov.
Jeg ga korte kurs for kolleger i bruk av de verktøyene jeg brukte mest, og i progammering.

### INF-BIO5121/9121 (2012-2016)

Fra 2009 ble jeg med i Norwegian Sequencing Centre (NSC),
en nasjonal forskningsinfrastruktur for DNA sekvensering.
NSC bestemt seg i 2011 for å starte med kursing av sine 'kunder', og
satt opp et kurs med en generell introduksjon til sekvensering, og
to paralelle praktiske kurs i bruk av bioinformatiske verktøy.
Sammen med en kollegaforsker fra England organiserte vi en av disse praktiske kursene:
en to-dagers workshop om teknikker for å sette sammen genomer, sokalt 'genom assembly'.
Vi tok bevisst en veldig praktisk tilnærming, der deltakere, PhD studenter
og erfarne forskere, fikk mye hands-on erfaring med ekte data og bruk av verktøyene.
Dette var en fantastisk erfaring: her følte jeg at deltakere virkelig lærte noe,
og at de når de kom 'hjem' med en gang kunne bruke det de hadde lært.
Dette var starten av en ny periode der jeg ble mer og mer overbevist om
at denne hands-on læringen fungerer veldig bra,
og er en god mulighet til å koble undervisningen veldig tett på pågående forskning.

Rundt denne tiden oppdaget jeg Software Carpentry, en internasjonal organisasjon
av frvilige som holdt workshops om bruk av verktøy for forskere som bruker
mye beregninger og programmering i sin forskning ('research computing').
Målgruppen var forskere som meg, som senere i karrieren sin
oppdaget et behov for å kunne bruke disse verktøy,
uten å ha fått lært dette i sin opplæring.
Jeg så at tilnærming til Software Carpentry var grundig forankret
i pedagogisk forskning, og at målet deres var
å undervise kunnskap opparbeidet gjennom årene om ‘best practices’,
og forhindre å finne på hjulet på nytt.
Jeg merket at jeg ønsket å delta på en slik workshop og tok kontakt.
Resultatet var at deres direktør Greg Wilson
kom til Oslo og holdt den første Software Carpentry workshoppen i Norden.
Ikke bare lærte jeg mye om hvordan jeg kunne bli mer effektiv i min forskning,
jeg bled  - gledelig - rekrutert til å bli instruktør for Software Carpentry.
Etter et (online) instruktør treningsprogram med stor fokus på pedagogikk,
ble jeg og en kollega sertifisert får å kunne holde Software Carpentry workshops
selv.
Erfaringer med Software Carpentry endret mitt syn på undervisning totalt.
Plutselig ble jeg bevisst på viktigheten av motivasjon for læring,
det å begrense kognitiv last, formativ vurdering osv.
Jeg så at jeg måtte tenke annerledes om undervisning,
og forankre min tilnærming i forskning og kunnskap på feltet.

#### INF-BIO5121/9121

På denne tiden var det flere grupper på UiO som organiserte korte kurs eller
workshops rundt analyse av DNA sekvenseringsdata.
Alle sammen ble de bedt av det som på denne tiden var
Computational Life Science initiaivet, en satsning fra fakultetet for å
fremme bioinformatikk forksning og undervisning,
å laget et poengivende kurs på master og PhD nivå basert på disse kursene.
Vi ble enige å slå oss sammen til et 5 poengs intensivkurs
der studentene fikk en generell introduksjon til DNA sekvensering og
data analyse, etterfuglt av moduler om anvendte analyser tilsvarende
våre opprinnelige workshops.
I 2013 ble jeg tilbudt en 20% 1. amanuensis II stilling ved
Institutt for Informatikk for blannet annet å være kursansvarlig for dette kurset.
Kurset har blitt en suksess og tiltrakk seg mange studenter, flest biologer,
men alltid noen informatikere.
Jeg tok selv min allerede utbiklede assembly modul inn i kurset.
Fra og med 2014 endret vi kurset til en 10 studiepeongskurs, siden vi opplevde
at mange studenter droppet eksamen fordi de bare fikk 5 studiepoeng ut av det.

Dette var min første erfaring som kursansvarlig (emneansvarlig),
som var noe nytt for meg.
Kurset var er samarbeid mellom undervisere, med meg som leder,
og jeg lærte mye om å drive fram et slikt prosjekt.
Vi brukte studentevalueringer akitvt
med et egetutviklet nettskjema som studentene fylte ut etter siste kursøkt.
Dette førte til at jeg besluttet etterhvert å bytte ut noen av undervisere,
som fikk veldig dårlig tilbakemelding fra studentene.
Jeg synes det var en vanskelig, men helt nødvendig beslutning å ta,
og det fikk det ønskede effekten med bedre læringsutbytte for studentene
for den aktuelle modulen.
Erfaringen som emneansvarlig var positiv, og førte til en bedre forståelse
for hele kursets løp, fra forberedelse, gjennføring, eksamen og evaluering.
Jeg fikk også bedre innsikkt i studentene perspektiv på å ta unversitetskurs.

Våren 2014 tok jeg fellesdelen av Universitetspedagogisk Basiskompetanse.
Jeg skrev et utviklingsarbeid om hvordan å øke studentdeltakelse
i undervisningen i INF-BIOS5121/9121 kurset.
Dette fikk jeg gode tilbakemeldinger på.
Siden jeg var ansatt i en 20% 1. amanuensis II stilling trengte jeg ikke
å gjenomføre hele fellesdelen og jeg valgte da bort kollegaveiledningen.

Jeg fortsatte å involvere meg i The Carpentries.
Vi fikk til et samarbeid med realfagsbiblioteket ved UiO.
dette førte til at vi kunne tilby flere workshops.
I 2016 ble jeg instruktør trener for the Carpentries.
Dette innbærer at jeg kan lære opp nye instruktører.
Til det har The Carpentries utviklet et instruktør trenings
[opplærings materialet](https://carpentries.github.io/instructor-training)
som er forankret i noen elementære pedagogiske forskning (pedagogisk psykologi)
rundt hvordan vi lærer.
Sentrale begreper er motivasjon, kognitiv last, novise-ekspert, mentale modeller, tilbakemelding og summativ versus formativ vurdering.

### BIOS1100 (2017-)

I 2017 ble det introdusert nye bachelorprogrammer i alle studieprogrammer
ved det matematisk- naturvitenskapelige fakultet ved Universitetet i Oslo.
Alle programmene inkludert fra da av et beregningsaspekt fra første semester.
På Institutt for Biovitenskap ble dette implementert
ved et nytt introduksjonskurs BIOS1100 - Innføring i beregningsmodeller for biovitenskap,
som er obligatorisk for alle biovitenskapelige studenter.
Videre skulle andre kurs, både obligatoriske og fordypningskursene,
impelementere beregningsperspektivet som en del av undervisningen.

Jeg var ikke involvert å prosessen som førte til disse endringene.
Men jeg var, og er, sterkt overbevist om alle biologer bør skaffe seg beregningskompetanse.
Arbeidet med The Carpentries viser at mange ferdigutdannede biologer
mengler denne kompetansen. Jeg er selv et godt eksempel på det.

Da jeg i 2016 fikk tilbudet å ta emneansvar for BIOS1100
og utvikle kurset fra første semester det ble undervist,
takket jeg gledelig ja.
Dette var en fantastisk mulighet til å utvikle et unikt kurs som
skulle forberede studentene til å være framtidens biologer.

Det viste seg at dette ansvaret var mye større enn jeg trodde,
men også har vært veldig givende.
BIOS1100, og jeg som underviser,
har gått gjennom en utrolig utvikling de første fire gangene det ble undervist.
Nedenfor beskriver jeg først selve kurset, og så utviklingen av det i kort trekk.

#### Om BIOS1100

BIOS1100 - Innføring i beregningsmodeller for biovitenskap,
underviser studenter i enkel (matematisk) modellering,
implementering av disse modellene i programmeringsspråket Python
mens det hele tiden fokuseres på problemer som er relevante for studenter i biovitenskap.
Fokuset på biologi tar sikte på å sikre at studentene ser relevans
av det som blir undervist,
noe som er viktig for studentens motivasjon og læring.
Biologiske problemer som for esksempel poplasjonsvekst og -dynamikk,
arv, DNA-analyse og sykdomsepidemier brukes til å gradvis innføre
mer kompleks programmering og modellering.

Kurset er basert på en ny lærebok skrevet av fire tidligere doktorgradsstudenter
i nevrovitenskap fra Biologisk Institutt som alle har bakgrunn innen fysikk,
samt meg som emneansvarlig.

Kurset består av:

* To timers forelesnigner
* Fire timers gruppeundervisning, obligatorisk fra og med 2018
* Fra og med 2019 to timers ikke obligatorisk samkodingstimer
* Flere obligatoriske innleveringer gjennom semesteret
* Fire timers avsluttende digital eksamen

Kurset og kursboken har blitt urviklet fra grunnen av med oppstart i 2017.
Siden dette er et unikt kurs var det lite materialet utover kursboken
som kunne brukes til å bygge kurset på.
Kurset har gjennomgått en stor utvikling fra den første gang det ble undervist
i 2017.
Herunder beskriver jeg noen av aspektene der det har vært størst endring,
motiverer endringene og beskriver effekten på studentenes læring.

#### Undervisningsform

Da jeg planla undervisningen for første gang kurset skulle bli undervist i 2017
valgte jeg å formidle til studentene at jeg forventet at de brukte pensumboken
og øvelsene i gruppetimene for å tilegne seg programmeringskunnskappen.
For å støtte opp under deres læring la jeg inn mye formativ vurdering
(kombinert med Peer instruction)
med hjelp av flervalgsoppgaver i forelesninger og gruppetimene.
Bakgrunnen for dette er beskrevet i undervisningsfilosofien under avsnittet [formative_assessment](03_mappe.html#formative_assessment).

Jeg gikk også gjennom noen utvalgte oppgaver i forelesningene.
Det viste seg 2/3 del inni kurset at mange studenter
ikke kom på forelesningene lenger, og at deltakelse på gruppetimene,
som på det tidspunktet ikke var obligatorisk, også var lavt.
I tillegg fikk studieseksjonen gjennom samtaler med studenter inntrykk av
at mange hadde falt av tidlig og ikke klarte å komme tilbake igjen.

Jeg bestemte meg da å ta grep og bytte ut den planlagte undervisningen
for de tre siste ukene med et tilbudt til studentene som trengte det
med økter med en telknikk som heter samkoding,
Samkoding, eller 'Participatory Live Coding' er beskrevet utfyllende i undervisningsfilosofien under asvnittet
[samkoding](03_mappe.html#samkoding).
I korte trekk er dette en teknikk der en undeviser skriver kode
og programmer sammen med studentene.
Teknikken, som er mye brukt av The Carpentries,
er ment å senkte terskelen for å komme i gang med programmeringen.
Jeg tenkte derfor at den kunne egne seg for BIOS1100.
Men, jeg var redd for at det ville være vanskelig å skalere opp
til det forventede antallet av 200 studenter.
Utover samkoding fikk studenter en del 'mengdetrening' øvelser
der jeg repeterte all Python stoff som hadde blitt undervist.
med fokus på forståelse av programmeringen

60 til 70 studenter følget denne ekstraundervisningen.
Tilbakemeldinger fra studenter på dette var overveldende positivt,
og en god del fortalte meg og studieseksjonen etterpå at
de nå følte at de hadde forstått det vesentlige med programmeringen.
Interessant nok meldte noen studenter skuffelse over
at de siste kapitlene ikke ble undervist og ba om tilgang til dem.

Suksessen med samkoding som undervisningsform førte til at jeg bestemte meg
å bruke samkoding for å undervise elementære kunnskap i Python
gjennom hele kurset.
Jeg mente, og mener fortsatt, at dette ikke lar seg gjøre med
veldig store grupper studenter.
Et av målene med samkodingen er at alle studenter følger,
og at de skal kunne få hjelp når de sitter fast slik at de ikke faller av underveis.
I en stor gruppe kan det føre til at en student holder opp undervisningen for
hele gruppen.
Derfor bestemte jeg meg at samkodingen i BIOS1100 måtte dette skje i gruppetimene.
For å muliggjøre dette satset jeg på at dette skulle undervises av gruppelærere.

Andre gang kurset gikk i 2018 ble dette implementert.
Samkoding ble brukt som hovedundervisningsform i gruppetimene.
Til det hadde jeg skrevet en 'oppskrift' for hva som skulle undervises
i de ukentlige samkoding sesjoner som gruppelærere kunne bruke.
Jeg gjennomførte en egen opplæring for samkoding med 7 av gruppelærere (alle PhD studenter)
modellert etter opplæringen The Carpentries gjør i sin
[instruktør trening](https://carpentries.github.io/instructor-training/14-live/index.html).

Erfaringer underveis og besvarelser av sluttevalueringen
viste at veldig mange studenter mente samkodingen i gruppetimene hadde stor nytteverdi:
94% mente dette var ‘bra’ eller ‘meget bra’.
Gruppelærere uttrykte også at samkoding som undervisningsform fungerte bra.
Som en gruppelærer som selv hadde tatt kurset i 2017 uttrykte det
‘grunnmuren i programmering satt mye bedre’ og at studenter følte de fikk mye ut av gruppetimene.
Dessverre tok opplegget for mye av tiden i gruppetimene
og det ble for lite tid til overs for selvstending jobbing med med (mer komplekse) oppgaver.
Studenter fikk heller ikke utviklet effektive problemløsningsstrategier, de lette heller etter liknende oppgaver for å kopiere tidligere løsninger.

Erfaringen fra de to første semestrene med BIOS1100 viste altså
at det i 2017 var for lite fokus på grunnopplæringen i programmering,
mens det i 2018 har vært for mye fokus på det,
på bekostning av jobbing med selvstendig problemløsning av større oppgaver.

Fra og med 2019 ble derfor det som ble undervist med hjelp av samkoding delt i to:

* Samkodingstimene: et frivillig tilbudt der nytt Python stoff ble undervist
* Gruppetimene: for å vise hvordan man løser oppgaver (‘worked examples’) og
  om nødvendig for å forklare ukens stoff på nytt eller på en annen måte

I tillegg ble det i planlegging av gruppetimene lagt opp til
å ikke ha mer enn to timer organisert arbeid,
slik at det ble to timer til overs for selvstendig jobbing med stoffet
og oppgaver, med gruppelærer til stedet.

Disse grepene var vellykket.
Det har blitt betydelig mer tid i gruppetimene tils selvstendig
oppgavejobbing mens det samtidig kunne tilbys samkoding om elementær Python stoff.
En utfordring er å få de studentene som trenger det faktisk til å gå
på samkodingsgruppene.

#### Programmering

Boken som ble (og blir) skrevet for kurset har som mål å undervise Python
*i kontektst av* en biologien
Det vil si at den biologske problemstilling blir gitt først og deretter
blir det forklart nytt Python stoff som trengs for å kunne løse prolemet.
Dette fører til en jevn spredning av stoffet over semesteret.
Da BIOS1100 ble undervist for første gang i 2017 viste det seg at
den opprinnelige versjonen av kursboken som vi brukte hadde et problem.
To måter å gjøre omtrent samme ting i Python ble undervist i to påfølegende kaptiler,
og dermed i to påfølgende uker i kurset.
Dette hanldet om det å samle en rekke verdier i en liste-struktur,
enten med hjelp av vanlige lister i Python,
eller med såkalte 'Numpy arrays'.
Her ble studentene veldig forvirret, de to strukturere og operasjoner
de skulle utføre med dem lignet veldig på hverandre,
og det var ikke tydelig når og hvorfor de skulle bruke den ene
heller enn den andre.
Med andre ord, å undervise disse to lignende ting så kort oppå hverandre
overbelastst studentenes kognitiv last.
En annen ting jeg oplevde studentene strev med var vanskeligheten
av konseptet 'løkker', noe som er vesentlig i programmeringsspråk,
som for eksempel Python.
Løkker lar deg repetere noe flere ganger, eller gjøre noe med alle elementer
i en liste av ting.
Også her er det to forskjellige måter å gjøre dette på
(som heldigvis ble undervist på vidt forskjellige tidspunkter i kurset).
Jeg ble overbevist om at vi underviste disse formene i feil rekkefølge.
Den såkalte 'while løkke', som opprinnelig ble undervist sist,
er mer transparant og gjør det mer klart for studentene
hva som skjer i hver steg,
enn den såkalte 'for løkke' som kurset startet med.

Jeg brukte dermed en del tid før kurset skulle starte i 2018 for å skrive om
kursboken: bytte om rekkefølge av løkketype ('while' før 'for')
og utsette bruk av den andre liste-strukturen (Numpy arrays) til
siste del av boken.
Effekten var at jeg opplevde framgangen i Python som mye smidigere.
Det ble ikke rapporert om så mye forvirring som før.

#### Matematikk undervisning

Studieprogrammet som ble erstattet med biovitenskapsprogrammer i 2017
hadde et oligatorisk 10 studiepoeng mattekurs i første semester.
Jeg har fra starten av ønsket at BIOS1100 skulle undervise en del
av denne matematikken.
I 2017 ble det lite tid til fokus på matematikkundervisning,
i tillegg til at jeg selv ikke har tistrekkelig kompetanse på dette området.
Som en løsning foreslo jeg at en professor fra Matematisk Institutt ved fakultetet
skulle undervise matematikk i BIOS1100.
Forslaget fikk gjenomslag og Professor Arne Sletsjøe
har siden 2018 undervist matematikk i tre uker i kurset.
Eksamen fikk også en egen matematikk oppgave.

Matematikkundervisningen utviklet seg fra å bruke en pensumbok,
[BioCalculus](https://www.cengage.co.uk/books/9781305114036/)​,
til et eget mattekompendiet til BIOS1100 skrevet av Arne Sletsjøe.
Vi testet flere varianter av når i kurset matematikken undervises,
og har landet på at en todeling, med undervisning i uke 4 og 5, og uke 12,
fungerer best.
Vi oppdaget at en del gruppelærere slet med å kunne hjelpe studentene
med matteoppgavene, noe som også studentene meldte tilbake om.
Derfore ble ny 1. amanuensis på institutt, Øystein Langangen,
fra 2020 involvert i opplæring av gruppelærere for å hjelpe studenene bedre.
Evalueringen viste dette fungerte veldig bra.

En utfordring som jeg ikke har funnet en god nok løsning for er at
matematikken oppleves av flere studenter som et eget fag
som ikke henger sammen med resten av kurset.

#### Obligatoriske innleveringer og eksamensform

Utviklingen av de Obligatoriske innleveringer er beskrevet i undervisningsfilosofien
under avsnittet [obliger](03_mappe.html#obliger).
Hvordan eksamensform har endret seg er også beskrevet der, under avsnittet [eksamen](03_mappe.html#eksamen).

\newpage
